[A1:༨༡བ][A2:༨༡བ][...]Author Colophon, 81b3-7།།འདུལ་བའི་མདོ་ཞེས་བྱ་བ་ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་པ།འདུལ་བ་རྒྱ་མཚོའི་སྙིང་པོ་མདོར་བསྡུས་པ ། ལྷག་པའི་ཚུལ་ཁྲིམས་ཀྱི་བསླབ་པ་མཐའ་དག་གི་མཛོད་དུ་གྱུར་པ
། འདུལ་བའི་སྡེ་སྣོད་ཐམས་ཅད་ཀྱི་མ་ལྟ་བུ་འདི་ནི་འཕགས་བཔ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ་ཆེན་པོ་བྲམ་ཟེའི་སློབ་དཔོན་བཙུན་པ་ཡོན་ཏན་འོད་བདག་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་དུ་སོན་པ
། བདེ་བར་གཤེགས་པའི་ཆོས་འདུལ་བ་བདུད་རྩིའི་ཉིད་ཁུས་ཤེས་རབ་ཀྱི་དབང་པོ་རྒྱས་པ། དེ་བཞིན་གཤེགས་པའི་བཀའ་དམ་པ་ནན་ཏན་སྙིང་པོར་བསྒྲུབ་པས་སྡེ་པ་ཐམས་ཅད་ཀྱི་འདུལ་བའི་སྡེ་སྣོད་མཐའ་དག་གི་གཙོ་བོར་གྱུར་པ
། འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་ཀུན་ལས་བཏུས་པ་ཡིན་ནོ།དབང་ཕྱུག་དམ་པའི་མངའ་བདག་དཔལ་ལྷ་བཙན་པོའི་བཀའ་ལུང་གིས།འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ།ཁ་ཆེའི་བྱེ་བྲག་ཏུ་སྨྲ་བའི་སློབ་དཔོན་འཛི་ན་མི་ཏྲ་དང༌ཞུ་ཆེན་གྱི་ལོ་ཚ་བ་བན་དེ་ཀླུའི་རྒྱལ་མཚན་གྱིས་བསྒྱུར་ཞིང་ཞུས་ཏེ་གཏན་ལ་ཕབ་པ།།
འདི་ལ་ཤོ་ལོ་གཉིས་སྟོང་བདུན་བརྒྱ་ཡོད། བམ་པོ་ནི་དགུར་བྱས་སོ།། །།

[A1:༨༢ན][A2:༨༢ན]Carving Colophon, f. 82a1-7༄༅༅། །སྭསྟི།བསྐལ་བཟང་སངས་རྒྱས་གཞན་གྱིས་མི་འདུལ་བའི།།རྩོད་དུས་སེམས་ཅན་བརྡུལ་དཀའ་མ་རུངས་པ།།འདུལ་ཕྱིར་སྨོན་ལམ་ཡོངས་རྫོགས་གཞན་དོན་མཛད།།ཐུབ་ཆེན་རྒྱལ་བའི་དབང་པོ་ལ་ཕྱག་འཚལ།།བྲམ་ཟེའི་བཙུན་པ་ལྔ་རིག་མཐར་སོན་ནས།།འཛམ་གླིང་མཆོག་གྱུར་འདུལ་བ་རྒྱ་མཚོ་ཡི།སྙིང་པོ་བསྡུས་ཏེ་འདུལ་བའི་མདོ་མཛད་པ།།འཕགས་པ་ཡོན་ཏན་འོད་ལ་གུས་ཕྱག་འཚལ།།ཐུབ་བསྟན་ཕན་བདེའི་འབྱུང་གནས་ཀུན་གྱི་གཞི།།འདུལ་བའི་སྡེ་སྣོད་ཀུན་གྱི་མ་ལྟ་བུ།།འདུལ་བ་རྒྱ་མཚོའི་སྙིང་པོ་འདུལ་བའི་མདོ།།འཕགས་པ་ཡོན་ཏན་འོད་ཀྱིས་མཛད་པ་དང་།།གཞི་ལྔ་གནས་བརྒྱད་བསྟོན་པ་ཆོས་མངོན་མཛོད།།དབྱིག་གཉེན་སངས་རྒྱས་གཉིས་པས་མཛད་པ་དང་།།གཙུག་ཏོར་དྲི་མེད་རབ་གནས་ཆོ་ག་སོགས།།ལྷག་བསམ་དག་པས་པར་དུ་གཞེངས་པའི་དོན།།རྒྱལ་བའི་བསྟན་པ་ཕྱོགས་བཅུར་རྒྱས་པ་དང།།བསྟན་ལ་ཞུགས་རྣམས་ཚུལ་ཁྲིམས་རྣམ་དག་ལ།།བརྩོན་བཔ་ལྷུར་ལེན་བསྐྱེད་པར་བྱ་ཕྱིར་དང།།སྙན་པར་གྲགས་པའི་རྒྱལ་མཚན་མཐོན་པོས་བརྗིད།།སྔོན་བསགས་བསོད་ནམས་གཏེར་གྱི་ནེའུ་ལེ་ཅན།།ལོག་སེམས་གླང་པོའི་གླད་འགེམས་གདོང་ལྔའི་སྟེངས།།ཁྲིམས་གཉིས་གཟི་བརྗིད་དཔལ་གྱིས་ལྷ་ངེ་བ།།ཆོས་རྒྱལ་རྣམ་མང་ཐོས་སྲས་གཉིས་པ་ཉིད།།ལྷ་རྒྱལ་ཚངས་པའི་སྐུ་ཚེ་ལྟར་བརྟན་ཅིང།།སྡེ་སྲིད་ཚངས་པའི་འཇིག་རྟེན་ལྟར་རྒྱས་ནས།།ཚངས་པའི་ཡུལ་སར་བདེ་ཆེན་ཐོབ་བྱའི་ཕྱིར།།ཚངས་ཆེན་གནས་འཚུངས་ཕོ་བྲང་གོང་དཀར་དུ།།གྲགས་དང་དཔལ་དང་བློ་གྲོས་བསོད་ནམས་བཞི།།འཛོམ་རྒྱས་མངོན་མཐོ་ཕུན་སུམ་ཚོགས་ལྡན་པས།།འགྱུར་བྱེད་ཞེས་བྱ་ས་མོ་ཕག་གི་ལོ།།པར་དུ་བསྒྲུབས་པའི་དོ་དམ་ཞལ་ལྟ་པ།།ཚུལ་གནས་ཐོས་བསམ་སྒོམས་པས་རྒྱུད་འབྱོར་པ།།དཔལ་ལྡན་ས་སྐྱའི་གཤེསབཤེས་གཉེན་རིན་ཆེན་དཔལ།།ཡིག་མཁན་མཁས་པའི་དབང་པོ་སེང་གེ་དར།།རྐོས་མཁན་མཁས་པ་སྤྲུལ་སྐུ་དཔོན་མོ་ཆེ།།དཔོན་སྐྱབ་ཐོག་གྲངས་མཁས་པ་རྣམས་ཀྱིས་གཟབས།།འདི་ཡི་རྒྱུ་སྦྱོར་ལག་ལེན་དད་པ་ཅན།།གསོལ་དཔོན་གུ་རུ་གཉེར་ཆེན་རྣམས་ཀྱིས་བསྒྲུབས།།དེ་ལྟར་སྒྲུབས་པའི་དགེ་བ་དྲི་མེད་འདིས།།ནམ་མཁའི་མཐའ་གཏུགས་གྱུར་པའི་འགྲོ་བ་རྣམས།།འཁོར་བ་སྡུག་བསྔལ་རྒྱ་མཚོའི་ཕ་རོལ་སོན།།ཀུན་མཁྱེན་ཡིད་བཞིན་ནོར་བུ་མྱུར་ཐོབ་ཤོག།ཡེ་དྷརྨཱ༔ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱན་ཏ་ཐཱ་ག་ཏོ་ཧྱ་པ་དཏ།ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མཧཱ་ཤྲ་མ་ཎཿ།།
མཾགལཾབྷཝནྟུ།།

